---
title: "Mina Kurser vid UNSW"
date: "2018-03-20T21:48:23+11:00"
publishDate: "2018-03-20T21:48:23+11:00"
lastmod: "2018-03-20T21:48:23+11:00"
draft: false
slug: "mina-kurser-vid-unsw"
---

Ett av kraven för utbytesstudier är att man studerar på heltid (30 <abbr>hp</abbr>/termin). Vid <abbr>UNSW</abbr> motsvarar 30 <abbr>hp</abbr> 24 <abbr>UOC</abbr>, men det är olika på varje universitet i Australien. Följer man inte regler om heltidsstudier blir man tyvärr av med sitt studentvisum.

Efter att man har blivit nominerad till utbytesstudier av (i mitt fall) <abbr>LTU</abbr>, gör man sedan ytterligare en ansökan till utbytesunviersitetet. Här väljer man bland annat vilka kurser man ska läsa. Du behöver alltså inte veta exakt vilka kurser du vill läsa när du skickar in din första ansökan.

Efter mycket övervägande sökte jag tillslut tre kurser, då en var värd 12 <abbr>UOC</abbr>; *Introductory Japanese A*, *Spatial Design: Experimental Domestic Spaces* och *Design Studio 3: Production*. När jag kollade närmare på den sistnämnda kursen insåg jag att den handlade precis om det vi just gått igenom på <abbr>LTU</abbr>, så jag valde att byta den. Då jag länge haft ett intresse för fotografering, men inte kunnat speciellt mycket om området, valde jag istället två fotograferingskurser. Båda kurser var egentligen fullsatta sedan flera månader tillbaka, men efter några mail till kursansvarige lyckades jag få en plats på varje ändå.

Det gäller inte bara att hitta kurser att läsa, utan man måste också få dom att passa ihop med varandra. Till varje kurs man söker väljer man själv bland flera olika lektionstider. Är man ute sent, som jag var, så är dom flesta “bättre” tiderna fullsatta. Om det händer att en tid som du verkligen vill gå med i är fullsatt kan man antingen vänta på att någon byter bort passet, eller testa maila kursansvarige. Jag lyckades flytta en krockande lektion genom att skicka ett mail, trots att lektionen var fullsatt.

<figure>
    <img
    sizes="(max-width: 540px) 100vw, 540px"
    srcset="
    /img/schedule.jpg 540w"
    src="/img/schedule.jpg"
    alt="Mitt veckoschema vid UNSW">
    <figcaption>Mitt veckoschema vid <abbr>UNSW</abbr>.</figcaption>
</figure>

### Introductory Japanese A
Jag har länge varit inspirerad av japansk kultur när det kommer till arkitektur, boende, design och allmänt deras syn på livet. Redan innan jag åkte iväg till Sydney hade jag planerat en resa till Japan efter mina utbytesstudier för att uppleva och landet på riktigt. För att göra resan betydligt mer värdefull tänkte jag det skulle vara kul att lära mig lite japanska, då det underlättar kommunikationen en hel del.

### Spatial Design: Experimental Domestic Spaces
Mitt intresse för Japan (<small>mer specifikt deras syn på boende</small>) har även inspirerat mig att välja denna kurs, som handlar om att utforska betydelsen av ett “hem”. Kursen består av många olika moment som skissning, modellbyggnad och CAD-ritning för att visualisera koncepten.

### Making: Photography och Digital Fine Art Photography
Resterande två kurser handlar som sagt om fotografering. Making: Photography tar upp historien från analog till digital fotografering och här får man testa på båda två. Digital Fine Art Photography fokuserar på konsten att skapa intressanta bilder med en kamera med olika tekniker.