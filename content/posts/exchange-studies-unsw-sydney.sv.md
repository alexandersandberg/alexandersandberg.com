---
title: "Utbytesstudier vid UNSW i Sydney"
date: "2018-02-10T22:12:31+01:00"
publishDate: "2018-02-10T22:12:31+01:00"
lastmod: "2018-02-10T22:12:31+01:00"
draft: true
slug: "utbytesstudier-unsw-sydney"
---

F<span class="small-caps">ör ungefär ett år sedan </span>blev jag nominerad av internationella kontoret vid Luleå Tekniska Universitet <abbr>(LTU)</abbr> för utbytesstudier vid University of New South Wales <abbr>(UNSW)</abbr> i Sydney, Australien. Redan innan jag började plugga på <abbr>LTU</abbr> hade jag planer på att utföra utbytesstudier under en termin innan min examen. Det är nog mitt intresse av att lära mig och uppleva nya saker som har inspirerat mig. Luleå är en mysig stad, men då man har spenderat större delen av sitt liv där blir det kul med ett ombyte av miljö och kultur ett tag.

Då jag sökte till utbytesstudier hade <abbr>LTU</abbr> endast två platser till <abbr>UNSW</abbr>, och av någon anledning så lyckades jag få en av dem. (<small>TACK!</small>) Samtliga <abbr>LTU</abbr>-studenter som åkte på utbyte till Australien det här läsåret valde att åka iväg på höstterminen, förutom jag då som såklart valde att åka på vårterminen. Det betyder med andra ord att jag nu åker iväg ensam från <abbr>LTU</abbr> till Australien, vilket ska bli spännande!

## Resan till Sydney

Måndag den 12e februari (neeej jag missar fettisdagen!) påbörjar jag min färd från Luleå. 27 timmar och 10 minuter senare exklusive ~~eventuella~~ garanterade förseningar landar jag i Sydney, efter två mellanlandningar; Stockholm och Doha (<small>för framtida referenser… <abbr>ARN-SYD</abbr> enkel väg: 4631 <abbr>SEK</abbr> med Qatar Airways</small>). Här nedan har jag skissat en extremt noggrann visualisering av min flygrutt, för att det alltid är roligare med bilder än en massa tråkig text.

<figure class="release">
    <img
    sizes="(max-width: 1200px) 100vw, 1200px"
    srcset="
    /img/it2_x5cwtr_c_scale,w_540.jpg 540w,
    /img/it2_x5cwtr_c_scale,w_926.jpg 926w,
    /img/it2_x5cwtr_c_scale,w_1200.jpg 1200w"
    src="/img/it2_x5cwtr_c_scale,w_1200.jpg"
    alt="En skiss av min flygrutt">
    <figcaption>Min flygrutt från Luleå till Sydney.</figcaption>
</figure>

Boendesituationen är fortfarande ”work in progress”, men jag har iallafall lyckats hitta en lägenhet via Airbnb som jag kan bo i första veckan, medan jag letar en mer permanent bostad. Jag återkommer om det i ett senare inlägg.

## Varför en blogg?

Här på bloggen är tanken att jag ska dela med mig av min tid i Sydney och mitt utbyte vid <abbr>UNSW</abbr>, för att förhoppningsvis inspirera fler att ta chansen att göra samma sak. Jag ska göra mitt bästa för att dela intressanta och givande saker, men jag lovar tyvärr inte att allt går att hänga i julgranen, så jag ber om ursäkt i förväg!

Har ni några frågor om utbytesstudier, UNSW, Sydney eller *nästan* vad som helst annat får ni jättegärna [skicka ett mail](mailto:hi@alexandersandberg.com) till mig. Kom också gärna med förslag om det är något speciellt ni vill att jag ska skriva om eller ta reda på. Om jag är lat (<small>alltid</small>) kan det hända att jag inte orkar skriva ett inlägg utan lägger upp något på Instagram ([@sandbergalexander](https://instagram.com/sandbergalexander)) istället.

19e februari börjar O(<small>rientation</small>)-Week, vilket är en vecka fylld av aktiviteter, fester och annat skoj för att lära känna andra studenter och se vad universitetet har att erbjuda. Det kan hända att jag lägger upp något från det, om jag kommer ihåg. Hur som helst vill jag iallafall tacka dig för att du orkade läsa igenom hela inlägget! Om du scrollade ner till slutet och endast läste den här meningen uppskattar jag det också.

:wave: