---
title: "Australiensare är riktigt trevliga"
date: "2018-03-06T22:05:47+11:00"
publishDate: "2018-03-06T22:05:47+11:00"
lastmod: "2018-03-06T22:05:47+11:00"
draft: false
slug: "australiensare-riktigt-trevliga"
---

N<span class="small-caps">är man reser till ett land med en kultur</span> som skiljer sig från sin egen är det viktigt att landa med ett öppet och fördomsfritt sinne. Innan jag flyttade till Sydney hade jag inte ens tänkt tanken på hur australiensarna var som folk. Men då jag undermedvetet inte hade några större förhoppningar än det typiska amerikanska betéendet (<small>inget illa menat!</small>) blev jag positivt överraskad då jag insåg hur trevliga alla var.

Istället för ett vanligt *”hello”* som man är van med i Sverige (<small>fast *”hej”* såklart</small>), får man även ofta ett *”how is’t going?”* eller *”how are you?”* på köpet. Jag har ännu inte riktigt lärt mig vara lika artig tillbaka då jag fortfarande är något överraskad varje gång jag hör det. Istället blir det ofta bara ett *”hello”* tillbaka, men jag jobbar på det.

Under mina snart tre veckor i Sydney har jag vid flera tillfällen gått fram till främlingar på gatan och ställt alla möjliga frågor. Jag har ännu inte fått ett otrevligt svar tillbaka, utan alla verkar mer än villiga till att hjälpa till så gott de kan. Samtliga australiensare jag har träffat på universitetet, på stranden och på uteställen har också varit jättetrevliga.

Men det som fascinerar mig mest är när majoriteten av alla bussresenärer ropar *”thank you!”* till chauffören när dem kliver av bussens bakre dörr, något jag aldrig har upplevt i Sverige. Jag testade det själv när jag hoppade av vid universitetet idag, och fick ett varmt *”no worries!”* tillbaka. Det kändes som att jag äntligen förtjänade en plats bland lokalbefolkningen i Sydney. Jag måste fortsätta med det…